E-learning v podání projektu skola21stoleti.cz je jednoduchý, přehledný a hlavně komunitní způsob jak vytvářet úkoly a testy, a ty pak následně používat při výuce. Právě komunitnost je hlavní požadavek, se kterým byl systém vyvíjen. Představte si, kolik zbytečné práce se udělalo a dělá, když se vymýšlí test na procvičování anglických slovíček v každé ze škol extra. Bez možnosti spolupráce. Úchylné!



Možná namítnete: „My ale máme moodle“. Pro toho, kdo se kdy pokusil v tomoto systému vytvořit úlohu, nedejbože test, to byla jistě nejméně půlhodinka učení. Nehledě na to, že jakákoli spolupráce je možná jen přes exportování jednotlivých entit (úkolů, testů…) a importování jinde. Myslím, že takto neohrabaně nelze ani započít nějakou spolupráci v rámci nějaké širší skupiny. Co se moodle týče ani nemluvím o kvalitě zdrojového kódu. Vůbec mě nepřekvapilo, že něco tak zbastleného musí spravovat dedikovaný tým lidí. Ten projekt se podle mě už dávno zhroutil sám do sebe.

Existují jistě i jiné e-learningové systémy. Nenašel jsem ale žádný, který by umožňoval to, co moodle, takže jsem hledání ukončil. Myšlenky, na kterých je moodle postaven jsou ale dobré, a tak jsem se jimi nechal inspirovat a snažil se postavit jiné, lepší řešení. A tak vznikl vxk-e-learning tak, jak je k dispozici na tomto webu.

Jedná se o sadu typů úkolů, podobně jako je tomu v moodlu. Úkoly se dají sdružovat v testy. Každý test obsahuje tedy množinu úkolů (test set) a informaci kolik a jak obtížných úkolů se při testování použije. Na základě této informace se pak při testování vygeneruje náhodně skupina úloh z test setu (working set). Z testu lze pak udělat instanci testu, která se dá zpřístupnit na určité datum a čas. Úkoly a testu jsou kategorizovány, tak aby se dali jednoduše vyhledávat a komunitně používat. Všechny tyto nástroje pak dávají zajímavou možnost spolupráce při používání počítače jako způsobu pro testování při výuce.

ÚKOLY
Každý z typů úkolu má svoji jednoduchou syntax. Není ani potřeba nějaké rozsáhlé dokumentace, protože ve formuláři pro vytváření úkolů je tlačítko „Ukaž příklad“, po jehož stisknutí se objeví ukázkový zdrojový kod pro aktuálně zvolený typ úkolu. Tento kód lze pak upravovat k obrazu svému a tím se danou syntax naučit. Vše je doplněno o další tlačítko „Test“, které váš zdrojový kod interpretuje a objeví se výsledek. Takže hned vidíte, jestli je zdrojový kód správně, čili jestli je výsledek to, co bylo zamýšleno.

Pro ilustraci je připraveno pár screencastů, ve kterých jsou předvedeny veškeré postupy:

